---
date: 2025-12-07
draft: false
title: 'Heltec: Iskustvo sa novim V2 trackerom'
authors:
  - name: Sabering
    link: https://github.com/Sabering1
    image: https://avatars.githubusercontent.com/u/39810634?s=400&u=999e24c7af43203f8adcaff15618d8e8da006780&v=4
  - name: Heltec
    link: https://heltec.org/
    image: https://avatars.githubusercontent.com/u/32860573?s=200&v=4

tags:
  - Heltec
  - Licno Misljenje
  - Tracker
excludeSearch: true
---

U prethodnom periodu imao sam priliku da testiram nadolazeći Tracker V2, dizajniran od strane Heltec-a, lidera u LoRa i drugim bežičnim tehnologijama. Tracker V2 je naslednik V1 i donosi brojna poboljšanja u odnosu na prethodni model, uključujući unapređenu preciznost GPS-a, stabilniju LoRa konekciju od 500mw. Takođe, dolazi sa nekoliko specifičnih dizajnerskih odluka koje ga čine jedinstvenim u svojoj kategoriji, ali ga ta jedinstvenost isto ograničava za širu upotrebu.

<!--more-->

<div style="display: flex; gap: 1rem; flex-wrap: wrap; justify-content: flex-start;">
  <img src="/images/vesti/heltec/Heltec1.webp" alt="Slika uređaja u akciji" style="flex: 1 1 350px; max-width: 25%; height: auto; transform: rotate(-90deg);" loading="lazy">
  <img src="/images/vesti/heltec/Heltec2.webp" alt="Promotivna slika sa Seeed websajta" style="flex: 1 1 350px; max-width: 25%; height: auto; transform: rotate(-90deg);" loading="lazy">
</div>

Heltec je pokrenuo beta program za nekoliko svojih uređaja, pre svega za veoma uspešan naslednik LoRa V4 koji je sada dostupan za kupovinu, i Tracker V2. U programu su tražili članove zajednice koji su voljni i imaju iskustva da testiraju njihov novi proizvod pre nego što izađe na tržište, kako bi se identifikovale i otklonile eventualne mane, ako ih ima. Proces je bio jednostavan: popuniti formular u kojem se navodi vaše iskustvo, eventualne zanimljivosti i poslati ga na njihov kontakt e-mail u određenom roku. Nakon nekoliko dana obavešten sam da sam izabran za testiranje Tracker V2, i da bih nastavio potrebno je da dostavim svoje kontakt informacije (adresa, broj telefona i slično). Nakon toga uređaj ostaje vama. Heltec se pobrinuo za brzu pošiljku, koju su oni platili. Uređaj je stigao za dve nedelje.

Uređaj je stigao u standardnoj heltec plastičnoj kutiji sa GPS antenom i par kablova za solarnu i baterijsku konekciju (da, ovaj uređaj ima integrisan solarni i baterijski punjač, što je neobično s obzirom na to da ESP32 nije energetski efikasan). Kvalitet izrade je bio na visokom nivou, sve je čvrsto povezano i ništa nije bilo labavo. Odmah sam počeo testiranje uređaja, i sve je radilo očekivano, ali ono što me je iznenadilo je preciznost GPS-a, koja je bila izuzetno tačna, doslovno „u dlaku“. Ovo ima smisla s obzirom na to da se Heltec pohvalio novom implementacijom LNA (Low Noise Amplifier) i L1 + L5 za GPS, koji poboljšava prijem signala.

Međutim, budući da je ovo ESP32 uređaj, korišćenje kao svakodnevnog prenosnog uređaja nije najmudrije zbog potrošnje energije. Na primer, baterija od 3000 mAh (oko 12 Wh) izdržiće otprilike jedan dan pri laganom korišćenju. Po mom mišljenju, Tracker V2 je najbolje korišćen kada se koristi za praćenje uređaja sa stalnim napajanjem, kao što je automobil. U tom slučaju, uređaj je verovatno najbolji u svojoj klasi zahvaljujući vrlo preciznom GPS-u i 500 mW LoRa snazi (Te se signal lakše probije kroz kabinu). Lako se prilagođava situacijama u kojima je signal tradicionalno slab, a GPS može varirati. Kontrolor punjenja baterije čini ga privlačnim za upotrebu sa stalnim napajanjem, a u slučaju nestanka struje, uređaj nastavlja da radi pomoću baterije. (Napomena: nisam testirao da li funkcioniše kao UPS, mada trebalo bi.)

U suštini, ovo je odličan uređaj. Ekran je dobar, GPS precizan, ali činjenica da se bazira na ESP32 čini ga veoma specifičnim za korišćenje. ESP32, zajedno sa GPS-om i ekranom, ima vrlo specifičnu namenu, tako da verujem da bi većina korisnika iz Heltecove linije proizvoda radije izabrala LoRa V4 nego Tracker V2 znajući da su oba 500mw i ESP32, osim ako im nije potreban integrisan GPS i ekran na istoj ploči. Ipak, oni koji se odluče za ovaj uređaj dobijaju veoma kvalitetan i pouzdan proizvod.

Za vreme pisanja ovog teksta, Heltec nije objavio cenu proizvoda i sam proizvod.

Link nije afiliisan, objava nije sponzorisana, nemam nikakve koristi od toga, sve što pišem je iskreno, zasnovano na mom ličnom iskustvu i mišljenju.


