---
date: 2025-07-30
draft: false
title: 'Seeed Studio: Solarni Meshtastic nod za zajednicu'
authors:
  - name: Sabering
    link: https://github.com/Sabering1
    image: https://avatars.githubusercontent.com/u/39810634?s=400&u=999e24c7af43203f8adcaff15618d8e8da006780&v=4
  - name: seeed studio
    link: https://www.seeedstudio.com/
    image: https://styles.redditmedia.com/t5_andjg0/styles/communityIcon_a7eaet5ibiec1.png?width=128&frame=1&auto=webp&s=bf2e68694c92bd3c8ef1b8b4cb2a9c854530494f

tags:
  - Seeed
  - Licno Misljenje
  - Solar
excludeSearch: true

---

U prethodnih par nedelja imao sam priliku da sarađujem sa jednim od hardver dizajnera Meshtastic uređaja, Seeed Studiom, koji pored Meshtastic uređaja pravi i drugi open-source hardware, poput Home Assistant Voice i sličnog. Ovaj tekst je rekonstrukcija mog ličnog iskustva saradnje sa Seeedom, kao i ocena P1 Pro Meshtastic repetitora.

<!--more-->

<div style="display: flex; gap: 1rem; flex-wrap: wrap; justify-content: flex-start;">
  <img src="/images/vesti/seeed/seedlokacija.webp" alt="Slika uređaja u akciji" style="flex: 1 1 400px; max-width: 45%; height: auto;" loading="lazy">
  <img src="/images/vesti/seeed/promoimage.webp" alt="Promotivna slika sa Seeed websajta" style="flex: 1 1 400px; max-width: 45%; height: auto;" loading="lazy">
</div>


P1 Pro je Meshtastic ruter. Svrha rutera je da ponavlja poruke u mreži kako bi se značajno povećao domet i pouzdanost mreže. Ruteri se postavljaju na visokim lokacijama, kao što su vrhovi planina, jer tamo imaju najveći beneficioni uticaj. Jedan od problema je što ne postoje gotovi (ready-available) ruteri za Meshtastic, te ako biste želeli da postavite jedan morali biste sami da ga napravite. Ovo uključuje kupovinu delova, sastavljanje, testiranje, lemljenje i ostalo tehničko znanje koje možda neki nemaju ili ne žele da se bave tim procesom. P1 Pro rešava ovaj problem tako što je all-in-one solution namenjen korisnicima koji ne žele da se bave procesom pravljenja svog rutera ili koji traže bolje i jednostavno rešenje.

Seeed Studio je napravio beta testing program u kome su tražili članove zajednice koji su voljni i imaju iskustvo da testiraju njihov novi proizvod pre nego što izađe na tržište, kako bi se mogle identifikovati i ispraviti potencijalne mane, ako ih ima. Proces je bio jednostavan: popuniti formular koji je uključivao pitanje o vašem iskustvu, navesti eventualne zanimljivosti i poslati ga na njihov kontakt email u određenom vremenskom roku. Nakon par dana obavešten sam da sam izabran za testiranje, i da bih nastavio dalje potrebno je da dostavim svoje kontakt informacije (adresa, broj telefona i slično). Nakon što je sve završeno, uređaj ostaje vama. Štaviše, Seeed Studio se pobrinuo za brzu pošiljku i carinu koju su platili oni. Od papirologije je bilo potrebno popuniti samo formular za carinu koji je DHL zahtevao od mene. Nakon toga uređaj je stigao posle par dana.


<img src="/images/vesti/seeed/3.webp" width="350" loading="lazy">

Uređaj je došao u velikoj kutiji veličine prosečnog laptopa. Unutar se nalazilo sve: delovi, poput mehanizma za montiranje, uputstva za korišćenje i sastavljanje, kao i sam uređaj. Kvalitet izrade je na visokom nivou, što je očekivano od ovakvog uređaja, od pažnje posvećene sitnim detaljima do samog dizajna uređaja.

Seeed je tražio da se maksimalno 7 dana od uručenja uređaja testira njegova funkcionalnost i da im se dostavi moje mišljenje koje uključuje pozitivne i kritičke opservacije, kao i druge relevantne podatke. Nakon što sam testirao uređaj i dostavio im podatke unutar Discord grupe koju su napravili za testere, krenuo sam sa postavkom uređaja.

Prva stvar koju treba napomenuti je da je mesto na kome obična antena stoji suboptimalno, jer je pola antene blokirano od strane samog uređaja. Ovo sam obavestio Seeed Studio, koji su, koliko sam razumeo, ispravili u novim revizijama. Inače, ovo nije problem ako se koristi veća Fiberplex antena za čije su rupe već izbušene i koja se lako montira. Za optimalne performanse preporučljivo je napraviti mali raiser koji podiže antenu iznad uređaja. Uređaj koristi RP-SMA konektor, što je neobično, ali ljudi iz Seeeda su obrazložili da je to neophodan kompromis jer, prema FCC regulacijama, nije dozvoljeno koristiti SMA na komercijalnim uređajima. Ako planirate da stavite svoju antenu, biće potreban adapter.

<img src="/images/vesti/seeed/4.webp" width="500" loading="lazy">

Nakon toga postavio sam ruter na prikladnu lokaciju. Mehanizam za montiranje je jednostavan i veoma dobar, potreban je samo šrafciger za zatezanje. Kada je zategnut, uređaj stoji veoma čvrsto. P1-Pro ima GPS koji služi za vremensko označavanje poruka (kada je poruka stigla), kao i za praćenje lokacije uređaja (u slučaju da bude pomeren).

Osim suboptimalnog mesta za antenu, uređaj se pokazao u svim ostalim aspektima kao odličan. Vodootporan je, ima GPS i četiri Li-Ion baterije kapaciteta 12.000 mAh (kod Pro verzije). Baterija nije se praznila ispod 99%. Uzimajući sve u obzir, ovo je izuzetno snažan uređaj u svojoj kategoriji, posebno ako se posmatra odnos cene i kvaliteta; u vreme pisanja cena iznosi 89,90 USD za P1-Pro i 70 USD za običnu verziju (sve isto, samo bez GPS-a i 4×18430 baterija). Ako stavljate sopstvene baterije, morate ih napuniti preko USB-C porta na uređaju kako biste aktivirali BMS; ako to ne uradite, BMS neće biti aktiviran i rizikujete da oštetite baterije i uređaj.

Moja lična ocena: 8,5/10.

Za one koje zanima, možete pogledati uređaj [ovde](https://www.seeedstudio.com/SenseCAP-Solar-Node-P1-for-Meshtastic-LoRa-p-6425.html).  
Link nije afiliisan, objava nije sponzorisana, nemam nikakve koristi od toga, sve što pišem je iskreno, zasnovano na mom ličnom iskustvu i mišljenju.



<img src="/images/vesti/seeed/seedlokacija.webp" width="600" loading="lazy">


